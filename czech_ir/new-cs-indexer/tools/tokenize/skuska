Poslanci schválili návrh, který předložila Rusnokova vláda.
Provozovatelé předváděcích akcí budou muset svá prodejní setkání podle nového zákona deset dnů předem ohlašovat České obchodní inspekci, která na nich bude moci pořizovat zvukový i obrazový záznam.
Skončí letáky, které nyní lákají na výlet, oběd v restauraci a dárky.
Nově v nich bude moci jen stát, že půjde o nabídku například hrnců a dek.
Za porušení povinností bude hrozit až pětimilionová pokuta.
"Jsou využívány různé nevybíravé a agresivní praktiky," řekl ministr průmyslu a obchodu Jiří Cienciala.
"Cílem je zabránit nekalým obchodním praktikám, které zneužívají slabosti seniorů," dodal.
Zákon podle místopředsedy ČSSD Lubomíra Zaorálka zabrání ponižování spoluobčanů.
"Bojujeme za důstojnost lidí," řekl.
Šéf Úsvitu Tomio Okamura dokonce navrhl speciální ochranu pro starší lidi, protože se stoupajícím věkem podle něj klesá schopnost vnímat a bránit se.
Vzbudil tím nevoli části Sněmovny a exministr financí Miroslav Kalousek z TOP 09 dokonce v nadsázce řekl, že by byl pro speciální zákon na ochranu Tomia Okamury.
Poslanci pak ale o zákonu hlasovali jednotně.
Senioři, kteří by se cítili obchodníky podvedeni, se budou moci obracet na živnostenské úřady, které budou plnit funkci spotřebitelského ombudsmana a v případě potřeby jim pomohou kontaktovat sdružení na ochranu spotřebitelů.
Na praktiky při předváděcích akcích upozornil dokument Šmejdi režisérky Sylvie Dymákové.
Petiční výbor Sněmovny v úterý dostal petici proti "šmejdům", kterou podepsalo více než 180 tisíc lidí.
Bývalý ministr spravedlnosti Jiří Pospíšil z ODS ve Sněmovně připomněl, že nový občanský zákoník lidem umožní v případě zájezdových prodejích akcí odstoupit od smlouvy do čtrnácti dnů.
Pokud kupující o této možnosti nebude informován, doba se prodlouží na jeden rok.

Jedním z prvních kroků bylo řešení projektu VaV MŽP ČR (blíže na http://projekty.geolab.cz - interpretační klíč, klad mapových listů a ukázky interpretace z modelových území naleznete zde).
Náhledy jednotlivých sekcí jsou prezentovány pomocí aplikace Zoomify (www.zoomify.com), která poskytuje digitální obraz ve vysokém rozlišení. Vlastnosti zobrazení (velikost okna apod.) si uživatel může přizpůsobit v Menu - Nastavení.
